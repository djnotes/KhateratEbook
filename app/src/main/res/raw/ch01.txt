فصل 1
سالی که سنم به نود رسید، می‌خواستم به خودم شبی از عشق بازی وحشیانه با یک باکره معصوم را هدیه دهم. به یاد روزا کابارکاس1، صاحب یک خانه بدنام افتادم که وجود دخترهای جدید را به مشتریانش اعلام می کرد. من هرگز تسلیم آن یا هیچ کدام از وسوسه های شهوانی دیگر او نمی شدم، اما او به خلوص اصول من اعتقاد نداشت. او با خنده‌ای بدجنسانه می‌گفت، میدونی که اخلاق با گذر زمان خودشو نشون میده. او کمی از من جوان تر بود و من سال‌های خیلی زیادی از او چیزی نشنیده بودم و احتمال می‌دادم که مرده باشد. اما بعد از اولین زنگ تلفن صدای پشت تلفن را شناختم، و بدون هیچ مقدمه‌ای به او گفتم: «امروز همون روزه.»
او آه کشید: اوه، ادیب افسرده من، بیست سال غیبت می‌زنه و یهو بر می گردی و چیزی غیرممکن را از من می خوای. او در یک لحظه دوباره به هنر خود مسلط شد و به من چند گزینه خوب پیشنهاد داد، اما راستش همه آن‌ها دست دوم بودند. گفتم نه و اصرار کردم که دختر باید باکره باشد و آن شب حاضر باشد. او با نگرانی پرسید: چه چیزی را می‌خواهی ثابت کنی؟ گفتم هیچ، در حالی که عمیقاً ناراحت شده بودم، به خوبی می‌دانم که چه کاری را می‌توانم و چه چیزی را نمی‌توانم انجام دهم. بدون اینکه واکنشی بروز دهد گفت که ادیبان ممکن است همه چیز را بدانند، اما همه چیز را نمی دانند: تنها سنبله ای های2  باقی‌مانده در جهان افرادی مانند تو هستند که در آگوست متولد شده اند. چرا به من وقت بیشتری ندادی؟ گفتم، الهام از قبل خبر نمی کند. او که همیشه آگاه‌تر از هر مردی بود گفت، اما شاید بتونه صبر کنه، و فقط دو روز فرصت خواست تا بررسی کاملی در بازار بکند. با تمام جدیت جواب دادم که در کاری مثل این، در سن من، هر ساعت همانند یک سال است. بدون کمترین شکی گفت، پس قابل انجام نیست، اما مهم نیست، اینطوری هیجان انگیزتره، در هر صورت یک ساعت دیگه بهت زنگ می زنم.
مجبور نیستم توضیح بدهم چون مردم از فاصله چند فرسخی می بینند: من زشت، کم رو، و قدیمی هستم. اما، به خاطر اینکه نمی خواستم هیچ کدام از آن‌ها باشم، وانمود کرده‌ام که کاملاً برعکس هستم. تا اینکه امروز تصمیم گرفتم که آزادانه خودم را اظهار کنم، تا حداقل وجدانم را آسوده سازم. با تماس معمولم به روسا کابارکاس شروع کرده‌ام زیرا، از نظر مزیت امروز، آن شروع یک زندگی جدید در سنی بود که در آن بیشتر مردنی ها قبلاً مرده اند.
من در خانه‌ای کُلُنی زندگی می‌کنم در سمت آفتابی پارک سان نیکولاس3، که در آن همه روزهای زندگی‌ام را بدون همسر یا ثروت گذرانده ام، جایی که والدینم زندگی کرده و مرده اند، و جایی که تصمیم دارم در آن تنها بمیرم، در همان تختی که متولد شدم در روزی که امیدوارم دور و بدون درد باشد. پدرم خانه را در یک حراج عمومی در پایان قرن نوزدهم خرید، طبقه همکف را برای فروشگاه های لوکس به یک کنسرسیوم از ایتالیایی ها اجاره داد، و برای خودش طبقه دوم را نگه داشت، که در آن با شادی با یکی از دخترهای آنها، فلورینا د دیوس کارگامانتوس4، یک مفسر برجسته موتسارت، یک گاریبالدی5 چند زبانه، و زیباترین و با استعدادترین زنی که در شهر زندگی کرده بود، یعنی مادرم، زندگی کند.
خانه جادار و روشن است، با طاق های گچی و کف های کاشی کاری شده با موزاییک های فلورنتین و چهار درب شیشه‌ای که به یک بالکن دورادور منتهی می‌شود که مادرم شبهای مارس آنجا می‌نشست و به اتفاق دخترهای فامیل آوازهای عاشقانه می خواند. از آنجا می‌شود پارک سان نیکولاس، کلیسای جامع، و مجسمه کریستف کلمب، و دورتر از آن، انبارهای روی اسکله رودخانه و افق وسیع رودخانه مگدالنای بزرگ6 را بیست فرسخ دورتر از مدخل آن ببینی. تنها ویژگی  ناخوشایند خانه آن است که آفتاب در طول روز دائم عوض می شود، و اگر بخواهی استراحت کوتاهی در طول روز داشته باشی باید همه آن چهار در را ببندی. وقتی تنها شدم، در سن سی و دو، به اتاقی که قبلاً اتاق خواب پدر و مادرم بود رفتم، راهرویی بین آن اتاق و کتابخانه باز کردم و شروع کردم به حراج هر آنچه که برای زندگی لازم نداشتم، که تقریباً شامل همه چیز می‌شد جز کتاب‌ها و رول های پیانو.
به مدت چهل سال من ویرایشگر کابلی7 در ال دیاریو د لا پاز8 بودم، یعنی اخبار جهان را که به صورت امواج کوتاه یا کد مورس در آسمان در حرکت بود و ما آن را می‌گرفتیم بازسازی کرده و به نثر بومی در می آوردم. امروز من با حقوقم از آن کار منقرض شده زندگی را می گذرانم، مبلغ کمتری هم از بازنشستگی تدریس گرامر اسپانیایی و ایتالیایی می گیرم، و از ستون یک‌شنبه ها که بدون وقفه به مدت بیش از  نیم قرن نوشته‌ام تقریباً هیچ درآمدی ندارم، و همین‌طور هیچ چیز از قطعات موسیقی و تئاتر منتشر شده به صورت لطف به من در بسیاری از موقعیت ها که اجراکنندگان برجسته به شهر می‌آیند در نمی‌آید. من هیچ گاه چیزی به جز نویسندگی انجام نداده ام، اما حرفه یا استعدادهای یک راوی را ندارم، هیچ دانشی از قوانین انشاء دراماتیک ندارم، و اگر این کار را آغاز کرده‌ام به برکت کتاب‌های زیادی است که در زندگی‌ام خوانده ام. به بیان ساده، من آخر خط هستم، بدون امتیاز یا استعداد خاصی، کسی که چیزی ندارد برای بازماندگان خود باقی بگذارد بجز وقایعی که می‌خواهم در بهترین شکلی که از دستم بر می‌آید در این خاطرات از عشق بزرگم نقل کنم.
در نودمین سالروز تولدم مثل همیشه ساعت 5 صبح بیدار شدم. چون جمعه بود، تنها کارم نوشتن ستون قراردادی منتشره یک‌شنبه ها در ال دیاریو د لا پاز بود. علایم من در صبحدم برای نداشتن روزی شاد، کامل بود: استخوان‌هایم از نصف شب درد می کرد، سوراخ کونم داشت می سوخت، و رعد و برق خبر از یک طوفان بعد از سه ماه خشکی می داد. وقتی قهوه داشت دم می‌کشید دوش گرفتم، فنجان بزرگی که با عسل شیرین کرده بودم نوشیدم، دو تکه نان مانیوک9 خوردم، و روپوش کتانی خانگی ام را پوشیدم.
موضوع ستون آن روز، اتفاقاً نودمین روز تولد من بود. من هرگز راجع به سن به عنوان یک سوراخ در سقف فکر نکرده‌ام که میزان عمر باقیمانده فرد را نشان دهد. وقتی خیلی جوان بودم از کسی شنیدم که می‌گفت وقتی مردم می‌میرند شپش‌های داخل موهایشان از ترس به بالش ها می گریزند، که باعث خجالت خانواده می شود. این هشدار برای من آنقدر ناگوار بود که من موهایم را برای مدرسه کوتاه می کردم، و چند رشته ای که از آن‌ها باقی‌مانده است هنوز با صابونی که بر روی یک سگ کک زده قدرشناس استفاده می‌کنند می شویم. این یعنی، حالا به خودم می گویم، از وقتی که بچه بوده‌ام تا به حال حس حجب و حیای اجتماعی‌ام بیشتر از حس مرگ رشد کرده است.
طی چند ماه قبل پیش‌بینی کرده بودم که ستون روز تولدم تأسف معمول به خاطر سال‌هایی که گذشته است نخواهد بود، بلکه درست برعکس: تکریم سن بالا. وقتی متوجه پیر شدنم شده بودم شروع کرده بودم به تعجب کردن، و به گمانم این قضیه به مدت زمان کوتاهی قبل از آن روز بر می گشت. در سن چهل و دو سالگی به خاطر درد پشتم که مزاحم نفس کشیدنم می شد به دکتر مراجعه کرده بودم. گفت که چیز مهمی نیست، این‌جور درد در سن تو طبیعیه.
پرسیدم: پس در این صورت در سن من چه چیزی طبیعی نیست؟
دکتر لبخند ترحم آمیزی کرد و گفت: می‌بینم که فیلسوف هم هستی. آن موقع اولین باری بود که از لحاظ پیر شدن به سنم اندیشیدم، اما به زودی فراموشش کردم. عادت کردم به اینکه هر روز با یک درد جدید از خواب بیدار شوم که با گذر سال‌ها محل و شکل خود را عوض می کرد. گاهی مانند چنگال مرگ به نظر می‌رسید و روز بعد ناپدید می گشت. در این زمان بود که شنیدم اولین نشانه پیری آن است که آرام آرام شبیه پدرت می شوی. با خودم فکر می‌کردم که من باید به زندگی ابدی محکوم شوم چون قیافه اسب مانند من هرگز شبیه قیافه خالص کاراییبی پدرم یا قیافه رومی امپراطوری مادرم نبود. حقیقت امر آن است که اولین تغییرها آنقدر آهسته اند که تقریباً متوجه آن نمی شوی، و همچنان خودت را از داخل همانگونه که بودی می بینی، اما دیگران تو را از بیرون می بینند.
در پنجمین دهه زندگی‌ام سن کهولت را به آرامی تصور کرده بودم، زمانی که برای اولین بار متوجه علایم فراموشی شدم. خانه را به دنبال عینکم زیر و رو می‌کردم تا اینکه می‌فهمیدم عینک روی چشمانم است، یا موقع دوش گرفتن عینکم را می گذاشتم، یا عینک مطالعه را روی عینک دوربین می گذاشتم. یک روز دو بار صبحانه خوردم چون دفعه اول را فراموش کرده بودم، و یاد گرفتم علامت چهره دوستانم را بشناسم وقتی که جرأت نداشتند به من بگویند که دارم داستانی را تعریف می‌کنم که هفته قبل برایشان گفته ام. در آن زمان لیستی ذهنی از چهره‌هایی داشتم که می‌شناختم و لیست دیگری از نام هایی که همراه هم بودند، اما در زمان احوالپرسی همیشه در تطابق چهره‌ها با نام ها موفق نمی شدم.
سن جنسی من هیچ گاه مرا نگران نکرد زیرا قوه من بیشتر از آنکه به من بستگی داشته باشد به زن‌ها بستگی دارد، و آن‌ها وقتی بخواهند، نحوه و علت آن را می دانند. امروز خنده ام می‌گیرد وقتی جوانان هشتاد ساله‌ای را می‌بینم که نگران از این شوک های ناگهانی به دکتر مراجعه می کنند، و نمی‌دانند که در نود سالگی اوضاعشان بدتر است ولی دیگر اهمیتی ندارد: این‌ها خطرات زنده بودن است. از سوی دیگر، این یکی از افتخارات زندگی است که مردمان پیر حافظه خود را برای چیزهای بی‌اهمیت از دست می دهند، اما با این حال حافظه اغلب در رابطه با مسائلی که اهمیت واقعی برای ما دارند دچار مشکل نمی شود. سیسرو با قلم خود این را نشان داده است: هیچ مردی یادش نمی‌رود گنج خود را کجا مخفی کرده است.
با این فکرها و افکار دیگر، اولین پیش نویس ستون خودم را تمام کرده بودم که خورشید اگوست در میان درختان بادام در پارک تابیدن گرفت، و قایقی که نامه‌ها را حمل می کرد، یک هفته دیرتر به خاطر خشکسالی، بانگ زنان به کانال بندر آمد. با خودم فکر کردم: نودمین روز تولدم در حال فرارسیدن است. هرگز نخواهم دانست چرا، و وانمود هم نمی‌کنم که بدانم، اما تحت تأثیر آن یادآوری مخرب بود که تصمیم گرفتم به روسا کابارکاس زنگ بزنم که در برپایی جشن سالروز تولدم با یک شب عیاشانه به من کمک کند. من سالهای سال را با آرامش مقدس بدنم گذرانده بودم، و وقت خویش را صرف بازخوانی نامنظم کتاب‌های کلاسیک و برنامه‌های خصوصی موسیقی کنسرت اختصاص داده بودم، اما حالا اشتیاقم آن‌قدر شدید بود که به مانند پیامی از جانب خدا به نظر می رسید. بعد از آن تماس نتوانستم به نوشتن ادامه دهم. ننو را در گوشه‌ای از کتابخانه آویختم که در آفتاب هنگام صبح نمی تابد، و روی آن دراز کشیدم، در حالی که سینه‌ام از دلشوره انتظار سنگینی می کرد.
من کودکی نازپرورده ای داشتم، با مادری با استعدادهای فراوان که در پنجاه سالگی در اثر بیماری سِل مُرد، و پدری که هرگز به خطایی اذعان نکرد و در بستر تنهایی اش در روز امضای معاهده نیرلاندیا10، که پایان بخش جنگ هزار روزه و جنگ‌های بیشمار داخلی قرن اخیر بود، از دنیا رفت. صلح شهر را به گونه‌ای تغییر داد که پیش‌بینی شده یا مطلوب نبود. جمعی از زنان آزاد تا حد سرسام آوری میخانه های قدیمی را در کنار کال آنچه11 بازسازی کردند، که بعداً نام آن به کاملین ابل12 معروف شد، و اکنون پاسئو کولین نامیده می شود، در این شهر عزیز من که هم از سوی محلی ها و هم غریبه‌ها به خاطر طبیعت خوب مردمانش و خلوص نورش محبوب بود.
من فقط به صورت پولی با زن‌ها خوابیده ام، و چند نفری هم که حرفه‌ای نبودند را با بحث یا به زور وادار کرده‌ام پول را بگیرند، گرچه آن را در سطل زباله انداخته باشند. وقتی بیست سالم بود شروع کردم به تهیه لیستی از نام، سن، محل، و یک نمادگذاری مختصر از شرایط و سبک عشق بازی. وقتی سنم به پنجاه رسید 514 زن بود که با آن‌ها حداقل یک بار خوابیده بودم. هنگامی که بدنم ضعیف‌تر شد دیگر تهیه لیست را رها کردم و می‌توانستم بدون کاغذ هم آن‌ها را به خاطر بسپارم. من اصول اخلاقی خودم را داشتم. هرگز در سکس دسته‌جمعی یا در مواجهه های عمومی شرکت نکردم، و اسرار را فاش نکرده یا ماجراهای بدنی و روحی را حکایت نکردم، زیرا از زمانی که جوان بودم فهمیدم که همه منتشر می شوند.
تنها رابطه غیرمعمول رابطه‌ای بود که سالها با دامیانای13 باوفا داشتم. او تقریباً یک دختر بود، شبیه هندی ها، قوی، روستایی، کم حرف و دارای روحیه خشک، که پابرهنه راه می‌رفت تا در هنگام نوشتن مزاحم من نشود. یادم هست که یک بار داشتم لا لوزانا آندالوزا14 - دختر اندالوسی مغرور - را در ننو داخل راهرو می‌خواندم که دیدم در رختشوی خانه خم شده است و دامنی به تن دارد آنقدر کوتاه که چین های آبدار او را نشان می داد. در حالی که هیجان بر من غلبه کرده بود، دامنش را از پشت بالا دادم، شورتش را تا زانوهایش پایین کشیدم و از پشت او را پرُ کردم. او با ناراحتی گفت: آقا! اون واسه تو رفتن ساخته نشده واسه بیرون دادن ساخته شده. رعشه ای عمیق بدنش را تکان داد اما محکم ایستاد. به خاطر اینکه او را تحقیر کرده بودم احساس تحقیر شدن می‌کردم و می‌خواستم به او دو برابر پولی را بدهم که گرانترین زن‌های آن زمان می گرفتند، اما او یک سنت هم نگرفت، و من مجبور بودم حقوقش را براساس یک بار سواری در ماه، همیشه هنگامی که رخت ها را می شست و همیشه از عقب، بالا ببرم.
در یک زمان به ذهنم رسید که این حکایت های تخت خوابی می‌تواند پایه خوبی برای نقل بدبختی‌های زندگی سردرگمم باشد، و عنوان آن به نظرم رسید: خاطرات فاحشه های افسرده من. از سوی دیگر، زندگی عمومی من جالب نبود: پدر و مادر هر دو مرده، یک مجرد بدون آینده، یک روزنامه‌نگار متوسط که چهار بار فینالیست در مسابقه شعر جوگوز فلورالز15، از کارتاگنا16 بوده است، و یک سوژه مورد علاقه کاریکاتوریست ها به خاطر زشتی مثال زدنی ام. به طور خلاصه، یک زندگی تلف شده با شروع بد از همان عصری که مادرم در نوزده سالگی ام دستم را گرفت و به ال دیاریو د لا پاز برد تا ببیند آیا آن‌ها شرح زندگی مدرسه را که در کلاس اسپانیایی و بیان نوشته بودم چاپ می‌کنند یا نه. آن شرح حال در روز یکشنبه با مقدمه‌ای تشویق کننده از طرف ویرایشگر منتشر گردید. سال‌ها بعد، وقتی فهمیدم که مادرم پول انتشار آن و هفت سری بعدی را داده است، دیگر خیلی دیر شده بود که احساس شرمندگی بکنم، چون ستون هفتگی من داشت با بال های خودش پرواز می‌کرد و من یک ویرایشگر قابل و منتقد موسیقی بودم.
بعد از اینکه دیپلم خود را با نمره عالی گرفتم، شروع به آموزش اسپانیایی و لاتین در سه دبیرستان دولتی مختلف به صورت همزمان نمودم. من معلم بیچاره ای بودم، بدون اینکه آموزش دیده باشم، بدون فن و حرفه، و بدون ترحم نسبت به آن بچه‌های بیچاره که حضور در کلاس را به عنوان راحت ترین راه برای فرار از ظلم پدر و مادرشان انتخاب کرده بودند. تنها کاری که می‌توانستم برای آن‌ها انجام دهم این بود که آن‌ها را در وحشت از خط کش چوبی ام قرار دهم تا حداقل آن‌ها شعر مورد علاقه مرا به خاطر بسپارند: آهای فابیو، آهای غصه، آنچه اکنون می بینید، این دشت‌های پریشانی، تپه های افسرده، زمانی ایتالیکای17 زیبا و معروف بود. من که یک پیرمرد بودم اتفاقاً متوجه شدم که دانش آموزان پشت سرم یک نام بد استفاده می کنند: استاد تپه افسرده18.
این چیزی است که زندگی به من داده است، و من هرگز تلاش نکرده‌ام چیزی بیشتر به دست آورم. ناهارم را تنهایی بین کلاس‌ها می خوردم، و ساعت شش عصر به دفتر سرمقاله می‌رفتم تا سیگنال ها را از فضای نجومی شکار کنم. ساعت یازده، وقتی که دفتر بسته می شد، زندگی واقعی من شروع می شد. من  دو یا سه بار در هفته در محله چراغ-قرمز، شهر چینی19، با افراد مختلفی همخوابه می‌شدم به طوری که حتی دو بار به عنوان مشتری سال انتخاب شدم. بعد از خوردن شام در کافه روم20 در همان نزدیکی به طور اتفاقی یک فاحشه خانه انتخاب کرده و از درب پشتی وارد می شدم. من این کار را انجام می‌دادم چون سرگرمم می‌ساخت اما در پایان به بخشی از کارم تبدیل می‌شد و این به برکت صحبت‌های بی دقت شخصیت‌های سیاسی مهمی بود که اسرار حکومتی را در طی شب برای معشوقه هایشان تعریف می‌کردند در حالی که هرگز خیال نمی‌کردند افکار عمومی دارد صدای آن‌ها را از پشت پارتیشن های نازک می شنود. به همین وسیله البته متوجه شدم که آن‌ها عزوبت غیرقابل تسکین مرا به بچه بازی شبانه ام با پسرهای یتیم در کال دل کریمن21 نسبت می دهند. خوشبختانه این و دلایل منطقی دیگر را فراموش کردم، و از جمله علتهای معقول آن‌ این بود که چیزهای مثبتی هم راجع به من می‌گفتند که به خاطر ارزش واقعی شان قدردان آن بودم.
من هرگز دوستان نزدیک نداشته ام، و چند نفری هم که نزدیک بودند در نیویورک هستند. منظورم این است که آن‌ها مرده اند، چون به نظر من ارواح محکوم به آنجا می‌روند تا مجبور نشوند با واقعیت زندگی های گذشته‌شان روبرو شوند. از زمان بازنشسته شدنم کارهای زیادی نداشته‌ام جز آنکه کارهای خودم را بعد از ظهرهای جمعه به دفتر ویراستاری ببرم یا کارهای دیگری که اهمیت بخصوصی دارند مانند: کنسرت در بلاس ارتز22، نمایشگاه های نقاشی در سنترو ارتیستیکو23، که من یک عضو مؤسس آن هستم، یک جلسه شهری در جامعه بهبود اجتماعی، یا رویدادی مانند نامزدی فابرگاس24 در تئاتر آپولو. جوان که بودم به سینماهای سرباز می‌رفتم، که در آن با وقوع یک خسوف یا با سینه پهلوی دوگانه ناشی از ریزش باران شگفت زده می شدیم. اما آنچه بیشتر از فیلم‌ها برای من جالب بود کفترهای کوچک شبانه بود که با هزینه یک بلیت، یا مجانی، یا بر حسب اعتبارت با تو همخوابه می شدند. اهل فیلم نیستم. آثار شهوت انگیز شرلی تمپل25 آخری بود.
تنها مسافرت من چهار سفر به جوگو فلورال26 در کارتاگنا قبل از سی سالگی و یک شب بد بر روی یک لنج موتوری بود، که بر می‌گردد به زمانی که توسط ساکرامنتو مونتی27 به افتتاح یکی از فاحشه خانه هایش در سانتا مارتا دعوت شدم. همانند زندگی خانگی ام، خیلی غذا نمی خورم و به آسانی راضی می شوم. بعد از اینکه دامیانا پیر شد دیگر برایم غذا نپخت، و از آن به بعد تقریباً غذای دائم من یک املت سیب زمینی در کافه روما بعد از تعطیل شدن دفتر بوده است.
و بنابراین، روز قبل از تولدم، ناهار نخوردم و نمی‌توانستم بر روی مطالعه تمرکز کنم چون منتظر خبری از روزا کابارکاس بودم. مگس ها تا می توانستند در گرمای ساعت دو وزوز می کردند، و حرکت خورشید از مقابل پنجره ها مجبورم کرد سه بار جای ننو را عوض کنم. همیشه فکر می‌کردم سالروز تولدم در گرم ترین وقت سال افتاده است، و یاد گرفته بودم با آن بسازم، اما حالم در آن روز این کار را مشکل می ساخت. ساعت چهار، سعی کردم روح خودم را با قطعات ششگانه یوهان سباستین باخ برای سلوی تکی با اجرای کامل دون پابلو کاسالز28 آرام کنم. من آن‌ها را عالی ترین قطعات در کل موسیقی می دانم، اما به جای آرام کردن طبق معمول، آن‌ها مرا در حالت بدتری از درماندگی فرو بردند. در حین قطعه دوم، که به نظرم کمی کند است، مرا خواب گرفت، و در خواب ناله سلو را با غریو یک کشتی سودا زده در حال عزیمت اشتباه گرفتم. تقریباً در همین زمان زنگ تلفن بیدارم کرد، و صدای زنگار گرفته روزا کابارکاس مرا دوباره به زندگی باز گرداند. او گفت، خیلی خر شانسی! یه چیز کوچولو پیدا کردم بهتر از چیزی که خواسته بودی، ولی فقط یه مشکلی هست: اون تازه چهارده سالش شده. من که منظور او را نفهمیده بودم به شوخی گفتم، با عوض کردن قنداق بچه مشکل ندارم. او گفت، من نگران تو نیستم ولی کی جریمه سه سال زندون منو میده؟
البته قرار نبود کسی به خاطر آن‌ها یا حداقل برای آن دختر به او پول بدهد. او محصول خود را از میان سن پایین ها برای فروش در مغازه اش برداشت می‌کرد، دخترانی که آموزش می‌داد و تا می‌توانست از او پول در می‌آورد تا وقتی که آن‌ها به عنوان فاحشه های فارغ التحصیل شده به سوی زندگی بدتری در فاحشه خانه تاریخی داف سیاه29 حرکت می کردند. او هرگز جریمه ای نپرداخته بود چون حیاطش محل دنج مسئولان محلی، از فرماندار گرفته تا پایین‌ترین بادمجان دور قابچی ها در دفتر شهردار، بود و غیرقابل هضم بود که مالک نتواند قانون را به دلخواه خود بشکند. یعنی، هدف وسواس‌های دقیقه نود او تنها استفاده از لطف هایش بود: هرچه جرم آن‌ها سنگین‌تر بود پرهزینه تر بودند. قضیه با بالا بردن یک دو-پزو در قیمت حل شد، و توافق کردیم که ساعت ده آن شب با پنج پزو به صورت نقد و پیش پرداخت، درب خانه‌اش حاضر شوم. نه یک دقیقه زودتر، چون دختر می بایست به برادر و خواهرهای کوچکتر خود غذا بدهد و آن‌ها را بخواباند و مادرش را که رماتیسم زمین گیرش کرده بود به روی تختش ببرد.
چهار ساعت باید صبر می کردم. با‌ گذشت این ساعت ها، قلبم پر از کفی اسیدی می‌شد که مزاحم نفس کشیدنم می شد. بیهوده تلاش کردم تا زمان را با پوشیدن لباس بگذرانم. البته، تعجبی ندارد که حتی دامیانا می‌گوید که من با همه تشریفات یک اسقف لباس می پوشم. با تیغ راست سلمانی ام اصلاح کردم و صبر کردم تا آب برای دوش گرفتن خنک شود، چون داخل لوله زیر آفتاب داغ شده بود، و خشک کردن خودم با حوله باعث می‌شد دوباره عرق کنم. مطابق با شگون شب لباس پوشیدم: کت و شلوار کتانی سفید، پیرهن آبی راه راه با یقه آهار خورده، کراوات از ابریشم چینی، چکمه های تزئین شده با سفید رویی، و ساعتی از طلای خالص که زنجیر آن به برگردان یقه ام وصل شده بود. سپس، پاچه های شلوار را به داخل تا زدم تا کسی متوجه چند اینچی نشود که آب رفته ام.
من به خسیسی معروف هستم چون هیچ‌کس نمی‌تواند تصور کند علیرغم جایی که در آن زندگی می‌کنم چقدر فقیر هستم، اما راستش شبی به مانند این خیلی فراتر از استطاعت من بود. از جعبه پولی که زیر تختم قایم کرده بودم دو پزو برای اجاره اتاق، چهار پزو برای مالک، سه پزو برای دخترک، و پنج پزو به صورت ذخیره برای شامم و مخارج مختصر دیگر برداشتم. به عبارت دیگر، چهارده پزو که دفتر روزنامه برای یک ماه از ستون‌های یک‌شنبه به من می دهد. آن‌ها را در یک جیب مخفی داخل بند شلوارم مخفی کردم، و ادکلن لانمن اند کمپ-بارکلی30 زدم. آنگاه چنگ زدن ترس را احساس کردم، و رأس ساعت هشت راه خود را به سمت پایین پله ها پیش گرفتم، در حالی که از ترس عرق می ریختم، و در دل شب روشن قبل از زادروز خود وارد شدم.
هوا خنک شده بود. در پاسئو کولون گروهی از مردم داشتند با صدای بلند بین صف تاکسی ها در وسط پیاده رو راجع به فوتبال بحث می کردند. یک گروه موسیقی در حال نواختن آهنگ رقص آرامی در پایین باغ درختان شکوفه دار ماتاراتین31 بود. یکی از روسپی های بیچاره  که مشتری‌های موقر را در خیابان نوتاریوس32 شکار می‌کنند از من سیگار معمول را خواست، و من جواب معمولم را دادم: امروز سی و سه سال و دو ماه و هفده روزه که سیگار رو ترک کردم. وقتی از کنار ال الامبر د اورو33 گذشتم به خودم در پنجره های روشن نگاه کردم، و خود را آن‌گونه که حس می‌کردم نیافتم بلکه پیرتر به نظر می رسیدم، که لباس‌های ژنده تری به تن داشتم.
کمی قبل از ساعت ده سوار یک تاکسی شدم و از راننده خواستم مرا به سمنتریو یونیورسال34 برساند تا نفهمد در‌واقع دارم کجا می روم. پوزخندزنان به من در آینده نگاه کرد و گفت: منو اونجوری نترسون، آقای ادیب، خدا منو به اندازه تو زنده نگه داره. جلوی قبرستان پیاده شدیم چون او پول خرد نداشت و مجبور شدیم در لا تومبا، میخانه ای کوچک که در آن مردمان بینوای مست صبحدم برای مردگانشان می گریند، پول خرد کنیم. بعد از آنکه تسویه حساب کردیم، راننده با لحنی جدی به من گفت: مراقب باش سنیور، خانه روسا کابارکاس با اونی که قبلاً بود از زمین تا آسمون فرق کرده! تنها کاری که توانستم انجام دهم این بود که از او تشکر کنم، در حالی که مطمئن شده بودم که هیچ چیز از راننده تاکسی های پاسئو کولون مخفی نمی ماند.
وارد محله ای فقیرنشین شدم که هیچ شباهتی به جایی نداشت که من در گذشته می شناختم. همان خیابان‌های عریض با ماسه داغ، خانه‌های با درهای باز، دیوارهای با الوارهای چوبی سخت، سقف های ساخته شده از نخل تلخ، و حیاط های سنگی را داشت. اما مردم آن آرامش خود را از دست داده بودند. در بیشتر خانه‌ها مهمانی های شلوغ جمعه با درام و سنج وجود داشت که دلت را به لرزه در می آورد. با پنجاه سنتاوو35 هر کسی می‌توانست در مهمانی مورد علاقه خود شرکت کند و حتی می‌توانست بیرون بماند و در پیاده رو با موسیقی برقصد. با این نگرانی که زمین مرا با لباس‌های شیکم خواهد بلعید به راه خود ادامه دادم، اما به جز یک دورگه لاغر که چرت زنان در آستانه درِ یک خانه آپارتمانی نشسته بود کسی به من توجه نکرد.
او از ته دلش فریاد زد: «خدا به همراهت دکتر. بکن بکن خوش بگذره!»
چه کاری می‌توانستم بکنم جز اینکه از او تشکر کنم؟ قبل از اینکه به بالای سربالایی آخر برسم حداقل سه بار مجبور شدم بایستم و نفس بگیرم. از آنجا ماه مسی بزرگ را دیدم که در افق داشت بالا می آمد، و حسی پیش‌بینی نشده در دلم مرا از نتیجه هراسان ساخت، ولی سریع رفع شد. در انتهای خیابان، که اطراف به جنگلی از درختان میوه تبدیل شد وارد مغازه روسا کابارکاس شدم.
قیافه‌اش عوض شده بود. او محتاط ترین مادام بود و به همین دلیل بهترین زن شناخته شده بود، زنی با هیکل بسیار بزرگ که ما دو بار خواسته بودیم به او درجه گروهبانی اداره آتش نشانی بدهیم، و این به همان اندازه که به خاطر چاقی او بود به همان اندازه هم به خاطر کارایی او در خاموش کردن آتش مشتریانش بود. اما تنهایی بدنش را جمع کرده بود، پوستش را پژمرده و صدایش را با چنان مهارتی تیز کرده بود که او شبیه یک دختر کوچک مسن به نظر می رسید. تمام آنچه از ایام گذشته برای او باقی‌مانده بود دندان‌های سالمش بود که یکی از آن‌ها را به خاطر عشوه گری روکش طلا زده بود. به خاطر شوهری که بعد از پنجاه سال زندگی مشترک مرده بود لباس عزاداری به تن کرده بود و علاوه بر آن نوعی کلاه سیاه به خاطر مرگ تنها فرزندش که به او در کارهای غیرقانونی اش کمک می‌کرد بر سر گذاشته بود. تنها، چشم‌های روشن و بی رحم او هنوز پر انرژی بود و به خاطر آن بود که فهمیدم شخصیت او تغییر نکرده است.
مغازه یک لامپ کم نور داشت که از سقف آویزان بود و تقریباً چیزی برای فروش روی طاقچه ها نبود، که حتی پوششی برای کسب و کاری بدنام که همه از آن اطلاع داشتند ولی هیچ‌کس به آن اذعان نمی‌کرد نبود. وقتی وارد شدم روسا کابارکاس داشت یکی از مشتری‌ها را راه می انداخت. نمی‌دانم آیا او واقعاً مرا نشناخت یا اینکه برای حفظ ظاهر چنان وانمود می کرد. بر روی یک نیمکت نشستم و منتظر شدم تا او کارش را تمام کند، و در ذهنم تلاش کردم او را آن‌گونه که قبلاً بود بازسازی کنم. چندبار وقتی هر دوی ما قوی و سالم بودیم، او مرا از توهمات خودم نجات بخشیده بود. فکر کنم او ذهنم را خواند چون رو به من کرد و با شدت هشداردهنده ای به دقت به من نگاه کرد. او گفت: زمان برای تو نمیگذره! و سپس آهی غمگین کشید. خواستم چاپلوسی اش را بکنم: برای تو میگذره ولی تو روز به روز بهتر میشی. گفت: جدی میگم. حتی صورتِ شبیه اسب مرده ت رو بهتر کرده. با شوخی به او گفتم: حتماً به خاطر آینه که فاحشه خونه رو عوض کردم. او بشاش شد و گفت: اون طور که یادمه تو چیز یه غلام کشتی رو داشتی. احوالِش چطوره؟ از سؤال طفره رفتم: تنها چیزی که بعد از دیدار آخرمون عوض شده اینه که بعضی وقتا سوراخ کونم می سوزه. تشخیص او فوری بود: عدم استفاده. گفتم: من ازش فقط برای کاری که خدا خواسته استفاده می کنم، اما واقعیت داشت که از مدتی پیش همیشه وقتی ماه کامل بود سوزش داشت. روسا لوازم خیاطی اش را گشت و در یک قوطی کوچک پماد سبز را باز کرد که بوی مرهم چشم گاو می داد. گفت: به دختره میگی این رو با انگشتش اینجوری بماله. بعد انگشت اشاره‌اش را با مهارت حرکت داد. جواب دادم که شکر خدا هنوز می‌توانم بدون پمادهای دهاتی سر کنم. او مسخره ام کرد و گفت: آه، استاد ما نبودیم. بعد به کارش بازگشت.
آن طور که او به من گفت دختر از ساعت ده در اتاق بوده است؛ او زیبا، تمیز، و خوش برخورد بود، اما از ترس داشت می مرد چون یکی از دوستانش که با یکی از باربران بندر از گایرا36 فرار کرده بود در عرض دو ساعت به خون خودش غلتیده بود. سپس روسا اعتراف کرد که مردان اهل گایرا معروفند به اینکه قاطر را به آواز در می آورند. بعد به موضوع بحث برگشت: حیوونکی، تازه مجبوره کل روز رو تو یه کارخونه دکمه بچسبونه. برای من خیلی کار سختی به نظر نمی رسید. جواب داد: مردا اینطوری فکر می کنن، ولی سخت تر از شکستن سنگه. او چنین ادامه داد که به دختر مخلوطی از برومید و سنبل کوهی37 نوشانیده است و حالا او خواب است. ترسیدم مهربانی او حقه دیگری باشد برای بالا بردن قیمت، اما نه، او گفت: حرفام قد طلا ارزش داره. با قوانین تعیین شده: هر چیزی جدا قیمت خودش را دارد، به صورت نقدی که باید پیشتر پرداخت شود. و به همین منوال گذشت.
من در حیاط دنبال او رفتم، در حالی که به خاطر پوست چروکیده و دشوار راه رفتنش به خاطر ورم پاهایش که در جورابهای کتانی سنگین جا گرفته بود دلم برایش می سوخت. ماه کامل داشت به وسط آسمان می‌رسید و دنیا انگار در آب سبز فرو برده شده بود. نزدیک مغازه سایبانی ساخته شده از نخل برای جشن های پر سر و صدایی قرار داشت که توسط مسئولان محلی برگزار می شد، با تعداد زیادی از عسلی های چرمی، و ننوهایی که به ستون‌های چوبی بسته شده بود. در حیاط پشتی، که جنگل درختان میوه آغاز می شد، راهرویی از شش اتاق خشتی گچ کاری نشده با پنجره های پارچه ای برای بیرون نگه داشتن پشه ها قرار داشت. تنها اتاقی که اشغال شده بود نور ضعیفی داشت و تونیا لا نگرا38 داشت آهنگی از شکست عشقی در رادیو می خواند. روسا کابارکاس آه کشید و گفت: بولرو39، زندگیه. با او موافق بودم، ولی تا امروز جرأت نکرده‌ام این را بنویسم. او در را بست. برای لحظه‌ای به داخل رفت و دوباره بیرون آمد. گفت: هنوز خوابه. باید بذاری تا اندازه‌ای که بدنش لازم داره بخوابه، شب تو طولانی‌تر از شب اونه. من گیج شده بودم: به نظرت چیکار کنم؟ با آرامش بیجایی گفت: باید خودت بدونی، یه دلیلی داره که تو ادیب هستی. او برگشت و مرا با ترس خود تنها گذاشت.
هیچ راه فراری نبود. وارد اتاق شدم، دلم پر از پریشانی بود، و دختر را دیدم که بر روی تخت بزرگ کرایه ای خوابیده بود، برهنه و درمانده درست مانند روزی که به دنیا آمده بود. او بر پهلوی خود روبروی در خوابیده بود، و با چراغ سقفی روشن شده بود که هیچ جزئیاتی را از قلم نمی انداخت. نشستم تا از کنار تخت او را نظاره کنم، در حالی که احساس پنجگانه­ ام تحت تأثیر یک طلسم قرار گرفته بود. او تیره و گرم بود. او را تحت رژیمی از بهداشت و زیباسازی قرار داده بودند که حتی از موی تازه روییده شرمگاهش چشم‌پوشی نکرده بود. موهایش فر داده شده بود و لاک طبیعی روی ناخن انگشتان دست و پایش داشت، اما پوست شیره‌ای رنگش زمخت و ستمدیده به نظر می رسید. سینه‌های تازه متولد شده اش هنوز شبیه سینه‌های پسر بود اما انگار با انرژی مرموزی آماده منفجر شدن بود. بهترین قسمت بدنش پاهای بزرگ آرام با انگشتانی به بلندی و ظرافت انگشتان دست بود. علیرغم وجود پنکه خیس عرق بود و با‌گذشت شب گرما غیرقابل تحمل شد. تصور چهره اش در زیر رنگی که با دستی سنگین به صورتش مالیده شده بود و لایه ضخیم پودر برنج با دو لکه رژ بر روی گونه هایش، مژه های مصنوعی، ابروها و پلک‌های سیاه شده با سرمه، و لب‌های کلفت شده با لعاب شکلاتی، دشوار بود. اما تزئینات و آرایش ها  نمی‌توانست شخصیت او را مخفی کند: بینی مغرور، ابروهای سنگین، و لب‌های محکم. با خودم فکر کردم: یه نره گاو جنگی جوان و لطیف.
ساعت یازده به کارهای معمولم در حمام بازگشتم، که لباس‌های دخترک بیچاره تا خورده بر روی یک صندلی با تزئینات یک دختر ثروتمند وجود داشت: یک لباس اتامین40 با نقش پروانه، شورت زرد رنگ ارزان، و صندل های پارچه ای. بر بالای لباس‌ها یک دستبند ارزان‌قیمت با زنجیری بسیار ظریف و نشان مریم مقدس قرار داشت. روی لبه روشویی یک کیف دستی با یک رژ لب، یک قاب41 رژ، یک کلید، و چند سکه پول خرد وجود داشت. همه چیز آنقدر بی قیمت و کهنه بود که نمی‌توانستم تصور کنم کسی به اندازه او فقیر باشد.
لباسم را در آوردم سعی کردم طوری آن‌ها را روی چوب لباسی بچینم که روی پیراهن ابریشمی و کتان پرِسی خط نیفتد. در توالت زنجیره-سیفونی به صورت نشسته، آن طور که فلورینا د دیوس42از بچگی یادم داده بود تا لبه کاسه را خیس نکنم، و تعریف از خود نباشد، با ریزش سریع و ثابتی مثل یک کره اسب رام نشده ادرار کردم. قبل از اینکه بیرون بروم در آینه بالای روشویی نگاه انداختم. اسبی که از آن سو داشت به من نگاه می‌کرد مرده نبود اما غمگین بود، و غبغبی مانند غبغب پاپ، پلک‌های پفی، و موی نازک و ضعیفی که زمانی موی من به سبک موسیقیدانان بود، داشت.
خطاب به او گفتم: «لعنتی، چه کاری از دستم بر میاد اگه تو منو دوست نداشته باشی؟»
در حالی که سعی می‌کردم بیدارش نکنم برهنه روی تخت نشستم، با چشمانم که دیگر به وسوسه های چراغ قرمز عادت کرده بود، و او را اینچ به اینچ مورد دقت قرار دادم. سر انگشت اشاره‌ام را پشت گردن مرطوبش کشیدم، و او از درون همه جای بدنش مثل تار چنگ لرزید، و با یک ناله آرام به سوی من برگشت، و مرا در احاطه نفس اسیدی اش قرار داد. بینی اش را  با شست و انگشت اشاره‌ام فشار دادم، و او به خود لرزید، سرش را کنار برد، و پشتش را به من کرد بدون اینکه بیدار شود. من تسلیم وسوسه ای پیش‌بینی نشده شدم و سعی کردم پاهایش را با زانویم از هم جدا کنم. در دو تلاش اول، او با سفت کردن رانهایش مقاومت کرد. به گوشش خواندم: فرشته‌ها دور تخت دلگادینا43 حلقه می زنن. او کمی شل شد. سیلان گرمی در رگهایم جریان گرفت، و حیوان کند و بازنشسته ام از خواب طولانی اش برخاست.
با وجودم که پر از اشتیاق شده بود گفتم دلگادینا، نفس من. دلگادینا. او ناله غمگینی بیرون داد، از بین پاهای من گریخت، پشتش را به من کرد، و مانند حلزونی در صدف خودش را جمع کرد. محلول سنبل کوهی می بایست همان به اندازه او روی من هم تأثیر می داشته است، چون هیچ اتفاقی نیفتاد، نه برای او، و نه برای هیچ کس. اما برایم مهم نبود. از خودم پرسیدم چه فایده دارد او را بیدار کنم وقتی احساس حقارت و اندوه و سردی دارم و مانند یک شاه ماهی راه راه سرد هستم؟
آنگاه زنگ ها، صاف و بدون عذر، فرا رسیدن نیمه شب را اعلام کردند، و صبح 29 آگوست، روز شهادت حضرت یحیای تعمید دهنده آغاز شد. کسی در خیابان با صدای بلند گریه می‌کرد و هیچ‌کس توجهی نمی کرد. من برایش دعا کردم، البته اگر نیاز داشته باشد، و برای خودم هم دعا کردم، و به خاطر نعمت‌های رسیده شکر کردم: کسی فریب نخورد، نه، که فکر کند آنچه برایش صبر کند از آنچه دیده است پایدارتر خواهد بود. دخترک در خواب ناله کرد و من برای او هم دعا کردم: چرا که هر چیز به نوبه خود خواهد گذشت. آنگاه رادیو و چراغ را خاموش کردم و خوابیدم.
در ساعات اولیه صبحدم بیدار شدم در حالی که یادم نبود کجا هستم. دخترک هنوز در وضعیتی جنینی خوابیده بود، و پشتش به من بود. احساس مبهمی داشتم که حس کرده‌ام او در تاریکی بلند شده و صدای ریزش آب در حمام را شنیده ام، اما ممکن بود یک رؤیا بوده باشد. این برایم چیز جدیدی بود. من در هنر جذب نادان بودم و همیشه عروس های شبم را تصادفی، و همیشه بیشتر به خاطر قیمتشان تا جذابیتشان انتخاب می کردم، و ما بدون عشق، عشق بازی می‌کردیم، اکثر اوقات نیمه عریان و همیشه در تاریکی، تا بلکه بتوانیم خودمان را بهتر از آنچه بودیم تصور کنیم. آن شب به لذت دقت کردن به بدن یک زن خفته بدون ضرورت های شهوت یا موانع حیا پی بردم.
ساعت پنج بیدار شدم، خیالم راحت نبود چون ستون یک‌شنبه ام قرار بود قبل از ظهر روی میز سردبیر باشد. روده های وقت شناسم را تخلیه کردم، هرچند هنوز سوزش ماه کامل را داشتم، و وقتی زنجیر را کشیدم حس کردم ناراحتی‌های گذشته‌ام به داخل فاضلاب رفت. وقتی به اتاق خواب بازگشتم، سرحال و لباس پوشیده، دختر در نور آرامش بخش صبح بر پشت خود خوابیده بود، در عرض تخت با دست‌های باز به شکل ضربدری، با کنترل مطلق بر بکارت خویش. به او گفتم، خدا حفظت کنه. همه پولی که هنوز داشتم، پول او و پول خودم، را روی بالش گذاشتم، و با بوسه ای بر پیشانی اش خداحافظی کردم. خانه، شبیه همه فاحشه خانه‌ها در صبحدم، نزدیک‌ترین چیز به بهشت بود. از در باغ خارج شدم تا با هیچ‌کس روبرو نشوم. در زیر خورشید سوزان در خیابان شروع کردم به حس کردن سنگینی نود سال و شمارش دقیقه به دقیقه شب‌هایی که قبل از مرگم باقی‌مانده بود.
