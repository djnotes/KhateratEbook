xفصل 2
 من دارم این خاطره ها را در میان اندک باقیمانده های کتابخانه ای می‌نویسم که متعلق به والدینم بود، و طاقچه های آن نزدیک است به خاطر صبوری علاقمندان کتاب فرو بریزد. مهمتر از اینها، از میان آنچه هنوز در این دنیا برایم باقی‌مانده است، به انواع مختلف فرهنگ‌های لغت، دو سری اول وقایع ملی1 نوشته دان بنیتو پرز گالد2 و کوه جادویی3 که به من کمک کرد تغییر خلق و خوی مادرم در اثر سل را درک کنم، اکتفا کرده ام.
 برعکس بقیه اثاثیه، و برعکس من، میز بزرگی که رویش می‌نویسم ظاهراً هر روز با گذر زمان سالم تر می شود، چون پدربزرگ پدری ام که یک نجار کشتی بود آن را از چوب مرغوب ساخت. حتی وقتی مجبور نیستم بنویسم، هر صبح آن را با چنان دقت بی‌فایده ای مرتب می‌کنم که باعث شده است معشوقه های زیادی را از دست بدهم. در دسترس خود کتاب‌هایی دارم که همدم من هستند: دو جلد از فرهنگ تصویری ابتدایی4 آکادمی سلطنتی، به سال 1903؛ گنجینه زبان کاستلین یا اسپانیایی5 دان سباستین د کواروبیاس6 ؛ گرامر دون آندر بلو7 برای وقتی که سؤالی معناشناسی داشته باشم؛ اثر خلاقانه فرهنگ ایدئولوژیک8 توسط دون جولیو کاسارس9، مخصوصاً برای متضادها و مترادف ها؛ واژه نامه زبان ایتالیایی اثر نیکولا زینگارلی10، برای کمک به خودم در زبان مادری ام، که در گهواره یاد گرفته بودم؛ و یک فرهنگ لغت لاتین: چون مادر دو تای دیگر است، آن را زبان بومی خودم می دانم.
 در سمت چپ میز تحریر همیشه پنج برگه کاغذ سایز اداری برای ستون یک‌شنبه، و پیاله با شن برای خشک کردن جوهر، که به صفحه مدرن کاغذ پاک کن ترجیحش می دهم، نگه می دارم. در طرف راست مرکبدان و نگهدارنده از چوب سبک بالسا با خودکار طلایش قرار دارد، چون من هنوز با دستخط رمانتیک می‌نویسم که فلورینا د دیوس به من یاد داد تا به دستخط رسمی شوهرش که تا لحظه کشیدن آخرین نفسش یک حسابدار دفتری و رسمی عمومی بود عادت نکنم. مدتی پیش روزنامه به همه دستور داد که تایپ کنند تا برآورد متن در سیم لینوتایپ بهتر شود و دقت بالاتری در حروف چینی حاصل گردد، اما من هرگز به آن عادت بد خو نکردم. به نوشتن با دست و رونویسی بر روی ماشین نویس مثل مرغی که به شکل دشواری نوک می‌زند، به برکت اینکه پیرترین کارمند بودم، ادامه دادم. امروز، در حالی که بازنشسته ولی شکست نخورده ام، از مزیت مقدس نوشتن در خانه بهره می برم، در حالی که گوشی را قطع می‌کنم که کسی نتواند مزاحمم شود، و بدون اینکه بازرس بیخ گوشم نگاه کند ببیند چه دارم می نویسم.
 من بدون سگ یا پرنده یا خدمتکار زندگی می کنم، البته به جز دامیانای باوفا که مرا از غیرمنتظره ترین مشکلات نجات داده است، و هنوز یک بار در هفته می‌آید تا هر کاری هست انجام دهد، حتی با اینکه سوی چشمان و حواس تیزش را از دست داده است. مادرم در بستر مرگش از من خواست تا جوان هستم با زنی سفیدپوست ازدواج کنم و حداقل صاحب سه فرزند شوم، از جمله یک دختر با نام او، که نام مادر و مادر بزرگش هم بوده است. من قصد داشتم به درخواستش عمل کنم، اما درکم از جوانی آن‌قدر انعطاف پذیر بود که هیچ گاه فکر نکردم خیلی دیر شده باشد. تا اینکه یک بعد از ظهر گرم درب اشتباه را در منزل خانواده پالومار د کاسترو11 در پرادومار12 باز کردم و زیمنا اورتیز13، جوان ترین دختر را دیدم، که برهنه به خواب نیم روز در اتاق بغلی فرورفته بود. او پشت به دیوار دراز کشیده بود، و برگشت تا از بالای شانه اش به من نگاه کند و با حرکت چنان سریعی این کار را کرد که به من وقت فرار کردن نداد. توانستم بگویم، اوه، منو ببخشید، در حالی که قلبم به دهانم افتاده بود. او خندید، مانند آهو به سمت من بازگشت، و کل بدنش را به من نشان داد. کل اتاق از حس صمیمیت او پر شد. لُختی او مطلق نبود، چون مانند المپیای مانت، پشت گوشش گلی سمی با گلبرگ های طلایی، و النگویی طلایی بر مچ دست راست و گردنبندی از مروارید ریز داشت. با خودم گفتم مادامی که زنده‌ام چیزی هیجان انگیزتر نخواهم دید، و امروز می‌توانم تصدیق کنم که درست گفته ام.
 در را به هم کوفتم در حالی که خجالت زده از اشتباهم بودم و مصمم به اینکه او را فراموش کنم. اما زیمنا اورتیز نگذاشت. او از طریق دوستان مشترک برایم پیغام می فرستاد، یادداشت‌های تحریک آمیز و تهدیدهای خشونت آمیز ارسال می کرد، و در عین حال این شایعه را پخش می‌کرد که ما دیوانه همدیگر هستیم با اینکه یک کلمه هم بین ما رد و بدل نشده بود. مقاومت در برابر او غیرممکن بود. چشمانی داشت بِسان چشمان گربه وحشی، بدنی که با لباس به اندازه بدن بی لباسش تحریک آمیز بود، و مویی زیبا از طلای پر سر و صدا که بوی زنانه اش باعث می‌شد با جنون روی بالش خود اشک بریزم. می‌دانستم هرگز به عشق مبدل نخواهد شد، ولی جاذبه شیطانی که او برایم داشت آنقدر آتشین بود که سعی می‌کردم با هر هرزه چشم سبزی که برخورد می‌کردم آرامش یابم. من هرگز نتوانستم شعله خاطره او در تخت خواب در پرادومار14 را خاموش کنم، و بنابراین سلاح های خود را با یک درخواست ازدواج رسمی، مبادله حلقه، و اعلام یک عروسی بزرگ قبل از عید پنجاهه15، تسلیم او کردم.
 این خبر در باریو چینو16 بیشتر صدا کرد تا در کلوب های اجتماعی. ابتدا با تمسخر روبرو شد، اما این تمسخر از سوی زنان تحصیلکرده که ازدواج را بیشتر کاری مسخره می‌دانستند تا مقدس، به آزار کامل بدل شد. نامزدی من با رعایت همه رسوم اخلاق مسیحی بر روی بهارخواب دارای ارکیدهای آمازونی و سرخس های آویزان خانه نامزدم بود. من ساعت هفت عصر با کت و شلوار سفید، همراه با هدیه‌ای از مهره‌های دست ساز یا شکلات های سویسی می رسیدم، و تا ساعت ده، نصف رمزی و نصف جدی، صحبت می‌کردیم در حالی که عمه آرژنیدا مراقب ما بود، که به یک چشم به هم زدن مثل ملازمان قصه­های آن زمان خوابش می برد.
 هرچه بیشتر با هم آشنا می‌شدیم زیمنا حریص تر می شد، با افزایش گرمای ژوئن سینه بند و زیرپوشش را شل می‌کرد و دیگر به آسانی می‌شد قدرت ویرانگری را که او در شب خواهد داشت تصور کرد. بعد از دو ماه نامزدی ما دیگر چیزی برای گفتن نداشتیم، و بدون گفتن چیزی او موضوع بچه‌ها را با بافتن چکمه های کوچک برای نوزاد از پشم خام مطرح کرد. من، نامزد سازگار، یاد گرفتم که با او بافندگی کنم، و این‌گونه ما ساعات بدرد نخور را تا ازدواج گذراندیم: من چکمه های آبی کوچک برای پسرها و او چکمه های کوچک بنفش برای دختران بافت، نگاه می‌کردیم ببینیم چه کسی درست حدس زده است، تا اینکه آنقدر بافتیم که برای بیش از پنجاه بچه کافی بود. قبل از ساعت ده، سوار یک کالسکه اسبی می‌شدم و به محله چینی می‌رفتم تا شبم را در آرامش خدا بگذرانم.
 خداحافظی های شدید مجردی که در محله چینی دریافت می‌کردم برعکس بعد از ظهرهای ظالمانه در کلوب اجتماعی17 بود. تضادی که به من کمک کرد متوجه شوم کدام یک از دو دنیا در واقعیت مال من است، و امیدوار بودم که هر دوی آنها، هر یک در وقت خودش، مال من بود، چون از هر کدام می‌توانستم عبور دیگری را با آه های دل شکن دو کشتی در حال گذر در دریا تماشا کنم. شب قبل از عروسی، رقص در ال پودر د دیوس شامل یک مراسم نهایی بود که تنها می‌توانست برای یک کشیش گالیسیایی18 فرو رفته در شهوت روی دهد، که کل کارکنان زن را در پارچه و غنچه های نارنجی می‌پوشاند به طوری که همه آن‌ها در یک مراسم سراسری به ازدواج من در بیایند. آن شب شبی پر از هتک حرمت های بزرگ بود که در آن بیست و دو زن به من قول عشق و اطاعت دادند و من هم به آن‌ها قول وفاداری و حمایت در طول زندگی‌مان دادم.
 به خاطر دلشوره بابت چیزی بی درمان نتوانستم بخوابم. در میانه شب شروع به شمارش گذر زمان بر روی ساعت کلیسای جامع کردم تا هفت زنگ وحشتناک نواخته شد و من قرار بود در کلیسا حاضر شوم. تلفن ساعت هشت شروع کرد به زنگ زدن، زنگ های طولانی، سمج، و غیرقابل پیش‌بینی به مدت بیش از یک ساعت. نه تنها جواب ندادم: نفس هم نکشیدم. اندکی مانده به ساعت ده کسی در را زد، ابتدا با مشت کوبید و سپس صدا کرد با صدایی که می‌شناختم و از آن نفرت داشتم. می ترسیدم در را پایین بیاورند و دردسر درست کنند، ولی تا ساعت یازده خانه در سکوتی آزار‌دهنده رها شد که در پی بلایای بزرگ حکمفرما می شود. آن وقت من برای او و برای خودم اشک ریختم، و با تمام قلبم دعا کردم که دیگر هیچ وقت او را در زندگی‌ام نبینم. یکی از قدیسان صدای مرا نصفه شنید چون زیمنا اورتیز همان شب کشور را ترک کرد و بیست سال بعد بازگشت، در حالی که ازدواج کرده بود و صاحب هفت بچه بود که می توانستند متعلق به من باشند.
 بعد از آن بی‌حرمتی اجتماعی، برایم دشوار بود که موقعیت خودم را در ال دیاریو د لا پاز19 حفظ کنم. با این حال، به خاطر این موضوع نبود که آن‌ها ستون‌های مرا به صفحه یازده منتقل کردند بلکه به خاطر انگیزه کورکورانه ای بود که با آن قرن بیستم به روی صحنه آمد. پیشرفت به افسانه‌ شهر تبدیل شد. همه چیز عوض شد؛ هواپیماها به پرواز در آمدند، و یک بازرگان دسته‌ای نامه را از یک جانکر20 به بیرون انداخت و پست هوایی را اختراع کرد.
 تنها چیزی که بدون تغییر ماندند ستون‌های من در روزنامه بود. نسل های جوان تر چنان حمله ای علیه آن راه انداختند که انگار دارند به یک مومیایی از گذشته حمله می‌کنند که باید نابود شود، ولی من همان لحن را حفظ کردم و هیچ گاه تسلیم بادهای نوسازی نشدم. نسبت به همه چیز کَر ماندم. سنم به چهل رسیده بود، اما نویسندگان جوان ستادی آن را ستون مودررای حرامزاده21 نامیدند. سردبیر وقت مرا به دفتر خود احضار کرد تا از من بخواهد با جدیدترین جریان ها خود را انطباق دهم. به شکلی باوقار، گویی قبلاً فکرش را کرده باشد، گفت: دنیا داره جلو میره. من گفتم، بله، داره جلو میره، ولی دور خورشید می چرخه. او ستون یک‌شنبه مرا نگه داشت چون نمی‌توانست ویرایشگر کابلی دیگری پیدا کند. امروز می‌دانم که حق با من بود، و می‌دانم چرا. نوجوانان نسل من، که حریص به زندگی بودند، به طور کامل امیدهای خویش برای آینده را فراموش کردند تا اینکه واقعیت به آن‌ها آموخت که فردا چیزی نیست که خیال کرده بودند، و آن‌ها نوستالژی را کشف کردند. ستون یکشنبه های من، مثل یک اثر باستانی در میان خرابه‌های گذشته، آنجا بود و آن‌ها فهمیدند که این ستون‌ها نه تنها برای پیرها بلکه برای جوانانی که از پیر شدن نمی ترسند نیز هست. بعد ستون به بخش سرمقاله، و در مناسبت‌های ویژه، به صفحه اول بازگشت.
 هر وقت کسی سؤال می‌کند من همیشه حقیقت را می گویم: فاحشه ها نگذاشتند وقت کنم زن بگیرم. با این حال، باید اعتراف کنم من این توضیح را تا روز نودمین تولدم پیدا نکرده بودم، یعنی زمانی که خانه روسا کابارکاس را ترک کردم با این نیت که دیگر هرگز با سرنوشت در نیفتم. حس می‌کردم آدم دیگه ای شده ام. با دیدن مردمی که به نرده های فلزی دور پارک تکیه داده بودند حالم بدتر شد. دامایانا را، چهار دست و پا در اتاق نشیمن، در حال شستن کف یافتم، و جوانی ران های او برای سن و سال او در من رعشه ای از زمان دیگری زنده می کرد. فکر کنم او آن را حس کرد چون خود را با دامنش پوشاند. نتوانستم جلوی خودم را بگیرم، پرسیدم: یه چیزی رو بهم بگو دامایانا، یاد چی می افتی؟ گفت، یاد هیچی، ولی سؤالت یادم میاره. در سینه خود احساس سنگینی کردم. گفتم، من هرگز عاشق نشده ام. او بدون مکث گفت: من شده ام. و بدون قطع کردن کارش ادامه داد: من به خاطر تو بیست و دو سال گریه کرده ام. قلبم یک تپش جا انداخت. در پی راهی موقر برای خلاص کردن خودم گفتم: ما تیم خوبی می شدیم. گفت: الان دیگه اشتباهه که تو اینجوری بگی، چون تو دیگه با من خوب نیستی، حتی واسه دلداری. وقتی داشت خانه را ترک می‌کرد به طبیعی ترین شکل ممکن گفت: شاید حرفمو باور نکنی ولی شکر خدا من هنوز باکره هستم.
 اندکی بعد فهمیدم او گلدان های  پر از رز سرخ در همه جای خانه، و یک کارت بر روی بالش من گذاشته است: ایشالا صد ساله شی. با این مزه بد در دهنم نشستم تا ستونی را که روز قبل ناقص گذاشته بودم ادامه دهم. بدون وقفه در کمتر از دو ساعت آن را تمام کردم و به قول شاعر مکزیکی مجبور شدم «گردن قو را بپیچانم»، از صمیم قلبم بنویسم و نگذارم کسی متوجه اشک هایم شود. در یک الهام دیر وقت، تصمیم گرفتم آن را تمام کنم و همزمان اعلام دارم که با این پایانی خوش به یک زندگی طولانی و ارزشمند می‌دهم بدون اینکه پای ضرورت اندوهناک مردن در میان باشد.
 قصدم این بود که آن را در پذیرش دفتر روزنامه بگذارم و به خانه برگردم. اما نتوانستم. کل کارمندان منتظر من بودند تا تولدم را جشن بگیرند. ساختمان در حال نوسازی بود، و همه جا چوب بست و پاره آجر بود، اما به خاطر مهمانی کار را تعطیل کرده بودند. روی یک میز نجاری نوشیدنی هایی برای مراسم سلامتی و هدیه های تولد کادوپیچی شده قرار داشت. من که با برق دوربین ها گیج شده بودم در همه عکس‌های یادگاری گرفته شده قرار داشتم.
 خوشحال بودم از اینکه مجریان رادیویی و گزارشگران دیگر روزنامه‌های شهر را می دیدم، از جمله: لا پرنسا22، روزنامه محافظه کار صبح ال هرالدو23، روزنامه لیبرال صبح، و ال ناسیونال24، روزنامه شایعه ساز عصر که همیشه سعی می‌کرد با داستان‌های سریالی احساسی تنش‌هایی در نظم عمومی بوجود آورد. عجیب نبود که آن‌ها کنار هم بودند، چون در روح شهر همیشه رسم خوبی دانسته می‌شد که دوستی بین گروه‌ها حفظ شود در حالی که مقامات آتش جنگ سردبیری را می افروختند.
 بازرس رسمی، جان جرنیمو اورتگا25هم حاضر بود که ما او را نحس ساعت نه می نامیدیم چون با مداد قرمز خونی ساتراپی ­اش رأس ساعت نه هر شب می‌رسید و از آنجا نمی رفت مگر اینکه مطمئن شود هیچ حرفی در ویرایش صبح از قلم نیفتاده است. او ضدیت شخصی با من داشت، که یا به خاطر ادعاهای گرامری من یا به خاطر این بود که من از کلمات ایتالیایی بدون علامت نقل قول یا ایتالیک وقتی که گویاتر از اسپانیایی بود استفاده می‌کردم، که می بایست عمل‌کرد صحیح بین زبان‌های سیامی باشد. بعد از تحمل او به مدت چهار سال، دیگر مجبور بودیم او را به عنوان وجدان بد خود بپذیریم.
 منشی ها کیکی با هفتاد شمع روشن آوردند که مرا برای اولین بار با تعداد سالهای عمرم مواجه کرد. وقتی داشتند شعر تولد را می‌خواندند مجبور شدم بغضم را قورت دهم و بدون هیچ دلیلی به یاد دخترک افتادم. آن یادآوری بارقه ای از بدخواهی نبود بلکه از یک دلسوزی دیرهنگام برای موجودی بود که انتظار نداشتم دوباره به یادش بیفتم. آن لحظه که گذشت، کسی در دستم یک چاقو گذاشت تا کیک را ببرم. از ترس مورد خنده قرار گرفتن، هیچ‌کس ریسک نکرد سخنرانی کند. ترجیح می‌دادم مرده باشم تا اینکه به یک نفر پاسخ بدهم. به عنوان خاتمه مراسم، سردبیر ارشد، که خیلی از او خوشم نمی‌آمد ما را به واقعیت تلخ بازگرداند. به من گفت: جناب بزرگوار، ستونت کجاست؟
 حقیقت آن است که تمام بعد از ظهر حس می‌کردم دارد مثل یک زغال زنده در جیبم می سوزد، اما احساس آنقدر مرا خرد کرده بود که جرأت نداشتم مراسم را با استعفای خودم خراب کنم. گفتم: در این وضعیت از ستون خبری نیست. سردبیر ارشد یک لحظه آنقدر ناراحت شد که مشابه آن در قرن پیش مشاهده نشده بود. گفتم: این بار رو درک کن، دیشب آنقدر شب دشواری برای من بود که صبح که بیدار شدم کاملاً گیج بودم. با حالتی ترش گفت: خوب، باید اطلاع می دادی. خواننده‌ها دوس دارن بدونن زندگی تو نود سالگی چه جوریه. یکی از منشی ها مداخله کرد. گفت: باید راز خوشمزه ای باشه، و نگاهی بدجنسانه به من انداخت: مگه نه؟ برقی سوزان در چهره ام شعله کشید. با خودم فکر کردم: لامصب این سرخ شدن هم آدم رو خیلی ضایع می کنه. منشی سرزنده دیگری با انگشت به من اشاره کرد. چقدر جالب! تو هنوز هم می تونی خیلی قشنگ سرخ بشی. فضولی او سرخی دیگری بر روی قبلی انداخت. منشی اولی گفت: باید شب تاریخی ای بوده باشه، نمیدونی چقدر بهت حسودیم میشه! بعد بوسه ای از من گرفت که جای رنگش روی صورتم ماند. عکاسان رحم نمی کردند. من که گیج شده بودم، ستون را به سردبیر ارشد دادم و به او گفتم که هر آنچه قبلاً گفته بودم شوخی بوده است، بیا بگیرش، و در حالی که دور آخر تشویق ها سردرگمم کرده بود، در رفتم تا زمانی که متوجه می‌شوند آن کاغذ نامه استعفای من بعد از نیم قرن ستون نویسی است آنجا نباشم.
 آن شب وقتی هدیه ها را در خانه باز کردم هنوز نگران بودم. لینوتایپیست ها با هدیه دادن یک قهوه ریز برقی درست مثل سه تای دیگر که از تولدهای قبلی داشتم اشتباه حساب کرده بودند. حروف چین ها به من مجوز خرید یک گربه انگورا در مرکز شهری نگهداری حیوانات دادند. مدیریت به من یک انعام سفارشی هدیه داد. منشی ها به من سه شورت ابریشمی با نقش بوسه هدیه کردند به همراه یک کارت که در آن پیشنهاد داده بودند که آن‌ها را برای من در بیاورند. به نظرم خطور کرد که در میان جذابیت های سن پیری تحریکاتی است که دوستان مؤنث جوان ما برای خود مجاز می‌دانند چون فکر می‌کنند ما زوار در رفته شده ایم.
 نفهمیدم چه کسی یک صفحه گرامافون از پیش درآمدهای بیست و چهارگانه چاپین با اجرای استفان اسکناز26 به من داده بود. بیشتر نویسنده‌ها به من کتاب‌های پرفروش دادند. هنوز همه کادوها را باز نکرده بودم که رزا ا کابارکاس به من زنگ زد و سؤالی را پرسید که نمی خواستم بشنوم: بین تو و دختره چه قضیه ای پیش اومد؟ بدون تأمل گفتم، هیچی. روسا کابارکاس گفت، تو اصلاً بیدارش نکردی و میگی هیچی؟ یک زن هیچ وقت مردی رو که در دفعه اولِ اون زن بهش اهانت کنه نمی بخشه. گفتم دخترک نمی توانست فقط از وصل کردن دکمه ها آن قدر خسته شده باشد، و شاید از ترس آن لحظه خطرناک وانمود به خواب کرده است. رزا گفت، مسأله مهم اینه که به باور اون تو دیگه نمیتونی و من دوس ندارم که به این مسأله دامن بزنه.
 نگذاشتم از نشان دادن تعجب لذت ببرد. گفتم، اگر آن طور هم بوده باشد، وضعیت او آن‌قدر اسفناک است که نه در خواب و نه در بیداری می‌توان روی او حساب کرد: باید ببرنش بیمارستان. روسا کابارکاس صدایش را پایین آورد: مشکل اینجا بود که قرار و مدار سریع گذاشته شد، ولی ببین میشه درستش کرد. قول داد که دختر را به حرف بیاورد، و در صورت نیاز مجبورش کند پول را برگرداند، نظرت چیه؟ گفتم، ولش کن، هیچ اتفاقی نیفتاده، در حقیقت این قضیه به نشون داد که در وضعیتی نیستم که دنبال این‌جور موش و گربه بازیا باشم. از این لحاظ، دختره درست فکر می کنه: من دیگه نمیتونم. تلفن را قطع کردم، در حالی که وجودم سرشار از یک نوع حس آزادی بود که قبلاً در زندگی‌ام تجربه نکرده بودم، و آزاد از نوعی بندگی بودم که از سن سیزده سالگی مرا اسیر خود ساخته بود.
 ساعت هفت آن عصر مهمان افتخاری در کنسرت بلاس آرتز27 با اجرای ژاک تیبالت28 و آلفرد کورتوت29 بودم که تفسیر آن‌ها از سوناتا برای ویولن و پیانو توسط سزار فرانک30 عالی بود، و در زمان تنفس تعریف زیادی از او شنیدم. استاد پدرو بیاوا31، موسیقیدان تنومند ما، مرا به داخل رختکن کشید تا تکنوازان را به من معرفی کند. من آنقدر حواسم پرت بودم که به آن‌ها به خاطر سوناتایی از شومان32 تبریک گفتم که آن‌ها اجرا نکرده بودند، و کسی مرا جلوی همه به شکل نامطلوبی تصحیح کرد. تصوری که باعث شد دو تا را اشتباه بگیرم به خاطر صحنه موسیقی محلی بود که با توضیح درهم و برهمی که یک‌شنبه بعد سعی کردم در دیدگاه خودم از کنسرت بدهم بدتر شد.  
 برای اولین بار در زندگی طولانی ام احساس می‌کردم قدرت کشتن کسی را دارم. در حالی به خانه بازگشتم که دیو کوچکی با پچ‌پچ پاسخ‌های ویران کننده ای که در وقت مناسب نداده بودم در گوشم شکنجه‌ام می داد، و عصبانیتم نه با مطالعه آرام می‌شد و نه با موسیقی. خوب شد که روسا کابارکاس با داد زدن توی گوشی مرا از آن جنون نجاتم داد: خوشحالم که کاغذ رو دیدم چون فکر می‌کردم داری صدساله میشی نه نود ساله. با عصبانیت جواب دادم: یعنی به نظر تو من اینقدر درب و داغون شدم؟ گفت: نه اصلاً، تعجبم از این بود که خیلی خوب موندی. خوشحالم که از اون پیرمردای کثیف نیستی که سنشون رو بالاتر میگن تا مردم فکر کنن خوب موندن. و ناگهان موضوع بحث را عوض کرد: هدیه تو جور کردم. در‌واقع متعجب شدم: چیه؟ گفت، دختره.
 نیاز به لحظه‌ای برای فکر کردن راجع به آن نداشتم. گفتم، ممنون، ولی دیگه کار از کار گذشته. بدون اینکه مکث کند ادامه داد: پیچیده شده لای کاغذ هندی و پخته شده با چوب صندل توی دیگ دوتایی میفرستمش خونه ت، کلاً بدون هزینه. من محکم ماندم و او با توضیحی سنگی که صادقانه به نظر می‌رسید به حرفش ادامه داد. گفت که دخترک جمعه در وضعیت بدی قرار داشته است چون دویست دکمه با سوزن و انگشتانه دوخته بوده است. و اینکه صحت داشته است که او از خشونت های خونی ترسان است ولی قبلاً راجع به این فداکاری با او صحبت شده بود. و آن شب کنار من او بیدار شده بود به دستشویی برود، و من در چنان خواب سنگینی بوده‌ام که او فکر کرده بود درست نیست بیدارم کند، و وقتی صبح بیدار شده بود من رفته بوده ام. من با این حرف‌ها که دروغی بی‌فایده به نظر می‌رسید اوقاتم داشت تلخ می شد. روسا کابارکاس ادامه داد، خوب، حتی اگه اینجوری هم بوده باشه، دختره شرمنده س. طفلی الان همینجا پیش منه. میخوای باهاش حرف بزنی؟ گفتم، نه تو رو خدا.
 مشغول نوشتن بودم که منشی از دفتر روزنامه زنگ زد. پیغام این بود که سردبیر خواسته بود روز بعد ساعت یازده صبح مرا ببیند. من سر ساعت رفتم. سر و صدای کار تعمیر غیرقابل تحمل به نظر می رسید، صدای چکش، گرد سیمان، و بخار قیر هوا را پر کرده بود، ولی در اتاق تحریریه آن‌ها یاد گرفته بودند که در آن آشفتگی معمول فکر کنند. از سوی دیگر، دفتر سردبیر، یخ زده و ساکت، در قلمروی ایده‌آل می‌ماند که متعلق به ما نبود.
 مارکو تولیو33ی سوم، با غرور نوجوانی وقتی مرا داخل دید بلند شد ولی تماس تلفنی اش را قطع نکرد، با من از روی میز دست داد و با دست اشاره کرد که بنشینم. به نظرم آمد که هیچ‌کس آن طرف خط نیست، و او این نمایش مسخره را بازی می‌کند تا نظر مرا جلب کند، ولی به زودی متوجه شدم که داشته با فرماندار حرف می‌زده است و آن در‌واقع مکالمه ای دشوار بین دشمنان قسم خورده بوده است. همچنین، به عقیده من او متحمل دردهای سنگینی شد تا خود را در حضور من پرانرژی نشان دهد، هرچند وقتی داشت با آن مقام صحبت می‌کرد ایستاده ماند.
 یکی از بدی هایش ظاهر شیکش بود. تازه بیست و نه ساله شده بود و برعکس رئیس مادام العمر اول، یعنی پدربزرگ پدری اش که با کار به عنوان یک برده دار سفید پولدار شده بود و بعداً رو به روزنامه‌نگاری تجربی آورده بود، او چهار زبان را می‌دانست و سه مدرک فوق لیسانس بین‌المللی داشت. خوش اخلاق بود، نگاه‌های خوب غیرعادی و وقار داشت، و تنها چیزی که تمایز او را به خطر می انداخت یک نُت غلط در صدایش بود. یک کت اسپورت با یک ارکید زنده در برگردانش داشت، و هر تکه لباسش آنقدر به او می‌آمد که انگار بخشی از وجود طبیعی او بود، با این حال هیچ چیز برای حال و هوای خیابان ساخته نشده بود بلکه همه مناسب بهار دفترهایش بود. من، که تقریباً دو ساعت صرف لباس پوشیدن کرده بودم، رسوایی فقر را حس کردم و بیشتر عصبانی شدم.
 با این حال، زهر کشنده را یک عکس پانوراما از کارکنان ریخت که در بیست و پنجمین سالگرد تأسیس روزنامه گرفته شده بود، و در آن یک ضربدر کوچک بالای سر کسانی که مرده بودند زده شده بود. من سومی از راست بودم، با یک کلاه حصیری، کراواتی با گره بزرگ و سنجاق مروارید، اولین سبیل سرهنگی ام، که تا چهل سالگی داشتم، و یک عینک دوربینی قاب فلزی آخوندی که بعد از نیم قرن هنوز به آن نیاز پیدا نکرده بودم. سال‌ها آن عکس را در ادارات مختلف دیده بودم، اما در آن وقت بود که از پیام آن آگاه شدم: از میان چهل و هشت کارمند اصلی، تنها چهار نفر هنوز زنده بود، و جوان ترین ما در حال گذراندن مجازات بیست سال زندان به خاطر چندین مورد قتل بود.
 سردبیر مکالمه تلفنی را به پایان برد، و خندید. گفت: من اون ضربدرهای کوچیک رو نزدم. فکر کنم خیلی حس بدی داره. پشت میزش نشست و تون صدایش را تغییر داد: باید بگم که شما غیرقابل پیش‌بینی ترین مردی هستین که تا حالا دیدم. و با دیدن تعجبم، پاسخ مرا پیش‌بینی کرد: اینو به خاطر استعفاتون میگم. جوابی که توانستم جور کنم این بود: یک عمر کامل بود. جواب داد که درست به همان دلیل راه حل مناسبی نیست. به نظرش ستون عالی بوده است، هر آنچه راجع به سن بالا گفت بهترین چیزی بود که می‌توانست خوانده باشد، و بی‌معنی بود که آن‌ها را با تصمیمی خاتمه دهد که بیشتر شبیه یک محرومیت از حقوق مدنی به نظر می رسید. گفت که خوشبختانه زمانی که نحس ساعت نه مقاله را خوانده و آن را غیرقابل قبول دانسته بود، قبلاً صفحه سرمقاله آماده شده بود. بدون اینکه به کسی بگه، از بالا به پایین با مداد تورکمادای34 خودش روی اون خط کشیده بود. وقتی امروز صبح متوجه شدم یک اعتراض نامه به دولت فرستادم. وظیفه ام بود، ولی بین خودمون باشه، میتونم بگم که به خاطر مطلق بودن سانسور خیلی خوشحالم. یعنی اینکه حاضر نبودم تعطیلی ستون رو بپذیرم. گفت، با تمام وجود ازت خواهش می کنم. کشتی رو وسط اقیانوس رها نکن. و به شیوه ای موقر نتیجه‌گیری کرد: هنوز حرفای زیادی داریم که درباره موسیقی بزنیم.
 آنقدر مصمم به نظر می‌رسید که جرأت نکردم مخالفتمان را با یک ضداستدلال بدتر کنم. در حقیقت، مسأله این بود که حتی در این وضعیت نمی‌توانستم دلیل خوبی برای رها کردن تردمیل پیدا کنم، و این فکر که دوباره به او جواب مثبت بدهم تا زمان به دست آورم مرا می ترساند. مجبور بودم خودم را کنترل کنم تا او متوجه احساس شرم آوری که اشک به چشمانم می‌آورد نشود. و دوباره، مثل همیشه، بعد از آن همه سال ما هنوز در همان جای همیشگی بودیم.
 هفته بعد، تحت تأثیر وضعیتی که به سردرگمی نزدیک‌تر بود تا به خوشی، به محل نگهداری حیوانات رفتم تا گربه‌ای را که چاپ کننده ها به من داده بودند بگیرم. من رابطه خیلی بدی با حیوانات دارم، درست همانطور که با بچه‌ها قبل از اینکه شروع به حرف زدن بکنند میانه خوبی ندارم. آن‌ها گنگ در روح خود به نظر می رسند. از آن‌ها متنفر نیستم، ولی نمی‌توانم تحملشان کنم، چون هرگز یاد نگرفته‌ام با آن‌ها سلوک کنم. به نظر من بر خلاف طبیعت است که یک مرد با سگش بهتر کنار بیاید تا با همسرش، به او یاد بدهد غذا بخورد و سر وقت مدفوع کند، به سؤالاتش جواب دهد و شریک غم هایش باشد. ولی نگرفتن گربه حروفچین ها توهین قلمداد می شد. گذشته از این، آن یک نمونه زیبا از یک آنگورا بود، با یک روکش سرخ براق، چشمان روشن، و میومیویی که نزدیک بود تبدیل به کلمات شود. آن‌ها گربه را در سبدی ترکه ای به همراه شناسنامه اجدادی و یک راهنمای مالک شبیه راهنمای سرهم کردن دوچرخه به من دادند.
 یک گشت انتظامی هویت عابران پیاده را قبل از راه دادن آن‌ها به پارک سان نیکولاس35 بررسی می کرد. من هرگز چیزی مثل آن ندیده بودم و نمی‌توانستم چیزی دلسردکننده تر از آن به عنوان علامت سن پیری ام تصور کنم. گشت متشکل از چهار مرد تحت فرمان یک افسر تقریباً نوجوان بود. سربازها از اهالی کوهستان های بایر بودند، مردانی سرسخت و ساکت که بوی طویله می دادند. افسر همه آن‌ها را که گونه های قرمز روشن آندی های ساحلی را داشتند زیر نظر داشت. بعد از دیدن برگه های شناسایی و کارت روزنامه نگاری، پرسید در سبد چه دارم. گفتم، یه گربه. خواست آن را ببیند. از ترس اینکه فرار کند در سبد را با احتیاط هرچه بیشتر باز کردم، اما یکی از سربازها میخواست ببیند چیز دیگری ته سبد نیست، و گربه به او پنجول زد. افسر مداخله کرد. گفت، این یه نمونه ارزشمند از آنگوراس. نازش کرد و چیزی زمزمه کرد، و گربه به او حمله نکرد ولی توجهی نیز به او نکرد. پرسید، چن سالشه؟ گفتم، نمیدونم هدیه دادنش بهم. میپرسم چون معلومه خیلی پیره، شاید در حد ده سال. می‌خواستم بپرسم از کجا این‌ها را می دانست، و خیلی چیزهای دیگر را نیز سؤال کنم، اما علیرغم اخلاق خوبش و کلام جذابش جرأت نکردم با او صحبت کنم. گفت، به گمونم یه گربه ول بوده که شانس آورده. نگاش کن، سعی نکن مجبورش کنی باهات جور بشه، به جاش تو باهاش جور شو، و ولش کن تا خودش بهت اعتماد کنه. او در سبد را بست و پرسید: کارت چیه؟ روزنامه‌نگار هستم. چه مدت اینکاره بودی؟ گفتم، یه قرن. گفت، قطعاً همین طوره. دستم را فشرد و با جمله‌ای که می‌توانست نصیحت یا یک تهدید باشد خداحافظی کرد: «خیلی مراقب خودت باش.»
 هنگام ظهر تلفن را قطع کردم تا به یک برنامه‌ای عالی موسیقی پناه ببرم: قطعه وگنر برای کلارینت و ارکستر، راپسودی دبوسی36 برای ساکسوفون، و پنجگانه زه بروکنر37، که یک آبادی بهشتی در انقلاب آثار اوست. و ناگهان خود را در تاریکی مطالعه یافتم. زیر میز حس کردم چیزی رد شد که به نظر نمی رسید جسم زنده باشد بلکه مثل یک حضور ماوراء الطبیعه بود که به پاهایم کشیده شد، من داد زدم و بالا پریدم. گربه بود با دم زیبای ابر مانند، پژمردگی رازآلود، و شجره خانوادگی اسطوره ای اش، و از اینکه با یک موجود زنده غیر انسان در خانه تنها باشم بی‌اختیار به خود لرزیدم.
 وقتی زنگ کلیسای جامع ساعت هفت را اعلام کرد، یک ستاره روشن تک در آسمان به رنگ گل سرخ دیده می شد، یک کشتی داشت  ندای یک وداع تسلی ناپذیر را سر می داد، و در گلویم گره ناگشودنی همه عشق‌هایی را حس می‌کردم که می توانستند وجود باشند و نداشتند. دیگر نمی‌توانستم تحمل کنم. تلفن را برداشتم در حالی که قلبم توی دهانم آمده بود، چهار رقم شماره را با تأمل و آهسته گرفتم تا اشتباه نکنم، و بعد از سومین بوق صدایش را شناختم. با یک آه تسکین دهنده گفتم: خیلی خوب، زن حسابی، اعصاب خوردی امروز صبح منو ببخش. او آرام بود: فکرشو نکن، من منتظر تماست بودم. به او گفتم: میخوام دختره درست همون طور که خدا فرستادتش به دنیا منتظر من باشه، و هیچ رنگی هم روی صورتش نباشه. خنده ته حلقی اش را زد. گفت، هر چی تو بگی، ولی لذت درآوردن تیکه تیکه لباساش رو که نمیدونم چرا پیرمردا دوس دارن انجام بدن، از دست می دی. گفتم: من میدونم چرا، چون اونا پیر و پیرتر می شن. او مسأله را حل شده حساب کرد.
 گفت، «خیلی خوب، پس امشب سر ساعت ده، قبل از اینکه دختره فرصت پیدا کنه سرد بشه.»
